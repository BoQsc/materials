---
layout: leaflet_page3
title: leaflet basic fi
type_flyer: false

title_line1: ZEITGEIST LIIKE
title_line2: 
title_line3: 

title_text: Maailma ilman rahaa on toteutettavissa

//title_font_size: 1.5cm
//title_font_weight: 500
//title_font_line: 1.5cm

//text_font_size: 0.86cm
//text_font_weight: 200
text: >
 Sosiaaliset rakenteet ovat koko ihmislajin menestyksen perusta. Ihminen pystyy organisoitumaan monella eri tavalla sekä sopeutumaan mitä erilaisimpiin sosiaalisiin rakenteisiin. Itse asiassa juuri raha on todella hyvä esimerkki tästä kyvystä. Rahalla ei itsessään ole juurikaan itseisarvoa, mutta yhteiskunnan kollektiivinen luottaminen sen arvoon mahdollistaa kyseisen instituution menestyksen. Kieltämättä raha on ollut merkittävä tekijä ihmiskunnan kehityksessä. Tämä ei kuitenkaan tarkoita, etteikö kaupankäynnillä ja rahaan perustuvalla yhteiskunnalla olisi haittapuolia, joita pystyttäisiin poistamaan rahattomalla yhteiskunnalla.

 Merkittävin yksittäinen sosiaalinen rakenne, joka vaatisi muutosta rahattomaan yhteiskuntaa siirtyessä on osakeyhtiö. Yrityksen ovat todella merkittävässä roolissa, yhteiskunnassamme talouden pyörittämisen, sekä tutkimus- ja kehitystyön näkökulmasta. Nykyiseltään yritysten sisäinen rakenne on todella voimakkaasti rakennettu palkkatyön varaan. Edes johtoasemissa olevat henkilöt eivät todennäköisesti jatkaisi työtänsä, jos heille ei siitä maksettaisi. Tässä ei ole kyse mistään ihmisluonnon pohjimmaisesta laiskuudesta, se voidaan jo nähdä siinä työnmäärästä, jota ihmiset ovat valmiita tekemään palkatta toisenlaisten sosiaalisten rakenteiden parissa, kuten esimerkiksi perheen, vapaaehtoisjärjestön taikka omaksi koetun yhteisön parissa. 

 Juuri yhteisöllisyys on todella merkittävä tekijä ihmisen työskentely motivaatiossa. Ihmisen ovat valmiita tekemään työtä yhteisön eteen, johon he itse kokevat kuuluvansa. Yhteisöllisyys ei tarvitse välttämättä edes konkreettisia ihmissuhteita. Hyvä esimerkki yhteisöllisyydestä on verkkosivusto Redditin aprillipäivänä toteuttama sosiaalinen koe “Place”, jossa käyttäjät saivat värittää tietyin aikavälein yhden pikselin suuresta kuvasta. Erilaiset yhteisöt taistelivat pitääkseen haluamansa logon tai tunnuksen näkyvissä lopputuloksessa. Ihmiset olivat valmiita, jopa uhraamaan yöunensa kantaakseen kortensa kekoon oman yhteisönsä eduksi. Ja lopputuloksella ei ollut minkäänlaista muuta arvoa, kuin sosiaalista. Ihmiset työnteollaan pystyivät takaamaan vain sen, että heidän yhteisönsä tuli nähdyksi.

 Luomalla sopivia sosiaalisia rakenteita, pystymme takaamaan, sen että ihmiset todella mielellään tekevät työtä, jolla he pitävät yhteiskunnan pystyssä. Kestävissä olosuhteissa ihmiset kokevat, että heidän työllään on paljon merkitystä, ja että he kantavat kortensa kekoon oman yhteisönsä hyvinvoinnin eteen. Tällöin he tekevät sitä mielellään, vaikka heille ei siitä palkkaa maksettaisiin. Tietenkin tällaisten rakenteiden luomisessa auttaa valtavasti se, ettei työtä välttämättä tarvitse tehdä 40 tuntia viikossa, vaan ennemminkin 40 tuntia kuukaudessa tai jopa aikanaan 40 tuntia vuodessa.

contact: |
  zeitgeistfinland@gmail.com
  <br>tzm.fi

---

